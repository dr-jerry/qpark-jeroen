Roldatum : 8 September 2017
Rolnummer : 17-12229
Zaaknummer : 6014552

Dupliek.

In de conclusie van repliek van QPark start eiseres haar betoog met de melding dat zij een uitgebreid onderzoek doet, en hierbij zeer zorgvuldig te werk gaat en dat hiervoor de nodige inspanning worden verricht. Ik vraag mij af hoe eiseres dit durft te stellen als zij al niet de locatie van het vergrijp kan duiden. Dat deze vergissing niet de enige blunder is in dit "uitgebreide en zorgvuldige onderzoek" is op zijn minst aannemelijk.

Voorts stelt eiseres dat ik, als vaste klant, goed geinformeerd ben over de algemene voorwaarden van QPark. Voor het ontvangen van de aanmaning heb ik mij nooit verdiept in de algemene voorwaarden. Inmiddels valt mij op dat op meerdere plaatsen, en ook door eiseres meegestuurd als bijlage, er wordt gewaarschuwd dat bij "uitrijden zonder te betalen wordt direct gemeld bij onze gerechtsdeurwaarder". Zoals in mijn verweer vermeld voel ik mij niet aangesproken door de tekst, aangezien er in mijn optiek geen betalingsverplichting is omdat QPark haar eigen algemene voorwaarden niet is nagekomen. Voort stelt eiseres dat ik heb erkend treintje te hebben gereden en eiseresses parkeergarage onbetaald te hebben verlaten. Dit klopt niet ik heb alleen erkend treintje te hebben gereden, NIET dat ik de parkeergarage zonder te betalen heb verlaten. Ik ben van mening dat er geen betalingsverplichting was en is.

Eiseres claimt afgaand op het meegeleverde beeldmateriaal dat iedereen normaal uitrijdt. Dit betwist ik, ik kan duidelijk zien dat bestuurder van de lesauto, (die na mij de parkeergarage is ingereden en door de defecte poort eveneens moest omkeren en er dus voor mij uitreed) communiceert met de helpdesk. Ik heb dit in bijlage 1 als zgn still toegevoegd met een rode cirkel. In mijn optiek is dit niet normaal uitrijden. De auto die normaal uitrijdt had, zijn auto geparkeerd voordat de poort defect was en kon de uitrij poort wel normaal gebruiken. Op de foto van bijlage 2, is te zien dat de uitrit van P21 is geopend terwijl de inrit is gesloten.


Het feit dat eiseres ontkent dat er sprake was van een slagboom- en of systeemstoring getuigt mijn insziens van een discutabele moraliteit, dit is stuitent omdat eiseres op meerdere punten in de dagvaarding hamert op het gebrek aan moreel gedrag bij treintje rijdende klanten zoals ik eenmaal heb gedaan. Ik vind het vreemd dat eiseres voorbij gaat aan het feit dat ik aantoonbaar nog geen 3 minuten in de garage ben geweest terwijl ik in de weken, maanden daarna en jaren daarvoor aantoonbaar langer heb geparkeerd en daar ook altijd netjes voor heb betaald.
Voorts wil ik hiermee nogmaals refereren aan de telefonische en email conversatie met Spreksel advocaten, mijn aanspreekpunt in eerste instantie, waarik ook al melding heb gemaakt dat mijn treintje rijden voortkwam uit frustratie over de defecte deur. Uit deze conversatie blijkt nergens dat eiseres de storing onkent, sterker nog eiseres stelt dat ik mij in zulke gevallen moet wenden tot de helpdesk. Dat eiseres nu, 15 maanden later, alsnog de storing ontkent spreekt boekdelen en kan ik niet anders benoemen als abject. Wanneer men denkt het dieptepunt bereikt te hebben in eiseresses conclusie van respons zal men bedrogen uitkomen: eiseres oppert aan het eind van haar betoog ook nog dat zij met getuigenverklaringen kan komen om haar gelijk te bewijzen. Ik ervaar dit als dreigen met meineed.

Eiseres stelt dat ik treintje rijden amusant vind. Dit is uit zijn verband gerukt, ik reageerde op de stelling dat QPark klanten op zijn minst een schrikreactie ervaring wanneer iemand achter hen treintje rijd. Ik ben van mening dat men moet betalen voor wat men afneemt, in mijn geval heb ik niks afgenomen.

Eveneens stuitent vind ik het feit dat eiseres op de rectificatie van haar eigen blunder, de foutieve locatie, wederom blundert door te stellen dat ik in P21 geparkeerd heb: Ik heb die bewuste dag niet geparkeerd in P21.

Eiseres stelt dat ik met mijn gedragingen QPark medewerkers heb belast. Ik kan melden dat nadat 3 of 4 mensen voor mij de parkeergarage hebben verlaten door zich in verbinding te stellen met de helpdesk, ik juist de heldpesk heb willen ontlasten. Bovendien vind ik het zeer klantonvriendelijk dat QPark de slagboom na melden van het defect niet omhoog heeft gelaten en gefrusteerde klanten een voor een verplicht contact op te nemen met de helpdesk.
Uit eiseresses response lees ik dat het risico voor schade aan haar eigendommen veroorzaakt door treintjerijdeers is verdisconteerd in de sanctie, ik vind dit dubieus omdat evt vervolgschade zonder meer kan worden verhaald op treintjerijders zoals ook is vermeld in de algemene voorwaarden.

Ik vind het jammer dat QPark slechts alleen de camera beelden op de uitrijd poort beschikbaar heeft gesteld en dat voor slechts 17 seconden. 2 minuten beeldmateriaal voorafgaand aan dit uitrijden zouden ook al zonneklaar laten zien dat iedereen die probeert de parkeergarage in te rijden er ook weer uitrijdt wegens de defecte poort. Ik verzoek dan ook aan u edelachtbare rechter, QPark te sommeren deze 2 minuten beeldmateriaal alsnog ter beschikking te stellen, tezamen met ander beeldmateriaal.

Eiseres stelt dat de aanvullende schadevergoeding mede is opgebouwd uit kosten die voortvloeien uit investeringen voor dure camerasystemen (waarvoor eiseres kennelijk de hulp van een extern expert , ondergetekende, nodig heeft om de correcte locatie vast te stellen)
moet vast stelocatie niet geregistreerd hebben). Uit dagvaarding lees ik dat er zo'n 10000 van zulke gevallen per jaar zijn, dit betekent een extra inkomstenpost van 3 miljoen euro per jaar. Ik neem aan dat QPark daarvoor wel meer dan 2 medewerkers kan inhuren en inwerken om "een grondig onderzoek" te doen. Eiseres heeft naar mijn mening niet het idee weggenomen dat deze camera en registratie systemen voorzover niet nodig voor een correcte bedrijfsvoering een uitermate renderende investering is.

Op pagina 5 rept eiseres, zoals ze ook al in de dagvaarding deed, dat treintjerijders het PMS en PRIS systeem nadelig beinvloeden, hierop wil ik melden dat, door de storing aan de toegangspoort de systemen ook al foutieve informatie gaven. Immers klanten bleven inrijden omdat de bekende groene "VRIJ" werd getoond boven de parkeergarage en de kaartjes gewoon door de terminal werden uitgegeven.
Eveneens op pagina 5 meldt eiseres, net als in de dagvaarding, dat ze steeds meer meldingen binnenkrijgt op Twitter en telefonische meldingen over treintjerijders. Nogmaals wanneer ik het afgelopen jaar kijk, zie ik nul meldingen van trouwe en eerlijke klanten over treintjerijders. Dat er wel telefonische meldingen binnenkomen lijkt mij ook niet heel erg logisch, dit kost namelijk 0.45 euro per gesprek.

Op pagina 7 stelt eiseres dat de parkeerder op meerder plekken wordt gewaarschuwd voor de gevolgen van treintje rijden, dit is onjuist en is zelfs als bijlage door eiseres meegestuurd: Parkeerders worden alleen gewaarschuwd voor de gevolgen van uitrijden zonder te betalen.

Wegens een wanprestatie van QPark heb ik niet kunnen, is er geen betalingsverplichting en vind ik de boete buitenproporioneel. Daarom edelachtbare rechter verzoek ik u de vordering van eiseres af te wijzen en de kosten van dit geding te verhalen op QPark.


